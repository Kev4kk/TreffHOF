<div class="field-item even" property="content:encoded"><h1>
	<strong>HTG INFO </strong><a href="https://www.htg.tartu.ee/sites/default/files/files/HTG_infoleht_04_28.09.2020.pdf"><img alt="" src="/d/sites/all/libraries/kcfinder/sites/default/files/kcfinder/images/icons/PDFvv.png" style="float: right;" /></a><a href="https://www.htg.tartu.ee/sites/default/files/files/HTG_infoleht_04_28.09.2020.doc"><img alt="doc" src="/d/sites/all/libraries/kcfinder/sites/default/files/kcfinder/images/icons/DOCvv.png" style="float: right;" /></a></h1>
<h1>
	Koolipere õnnitleb</h1>
<ul>
<li>
		õpetajaid Kerli Orav-Puuranda ja Ott Maidret, kes valiti Tartus 2020. aasta gümnaasiumiõpetaja auhinna laureaatideks.</li>
</ul>
<h1>
	Juhtkond tänab</h1>
<ul>
<li>
		11.d klassi õpilasi ja nende klassijuhatajat Karin Soodlat rebaste päeva ettevalmistamise ja läbiviimise eest.
<!--break--><p>
	</p></li>
</ul>
<h1>
	Õppetöö</h1>
<ul>
<li>
		1. oktoobril kell 16.00-17.30 toimub ruumis 107 <strong>õnnetund</strong>, mille viib läbi õpetaja Monika Piirimäe. Õnnetundi registreerumine toimub Stuudiumi keskkonnas (menüü all Muu&gt;Registreeri) 29. septembri hilisõhtuni.<br />
		Õnnetunnis on õpilasel, kes mõjuval põhjusel kontrolltöö ajal puudus või kellel töö ebaõnnestus, võimalus sooritada järeltöö.<br />
		Õpilane, kes soovib õnnetunnis järeltööd kirjutada, on kohustatud seda tegema esimesel võimalusel (arvestame, et tööks õppimiseks peab jääma vähemalt kaks päeva). Erandid on õpilase haigus, olümpiaadidel osalemine või mõni muu väga mõjuv põhjus. Õnnetunnis osalemiseks tuleb pöörduda aineõpetaja poole ning paluda luba järeltööks. Õpilasele, kes ei ole käinud luba küsimas, õpetaja järeltöö teksti õnnetundi ei anna. I perioodi viimane õnnetund toimub 9. oktoobril.</li>
<li>
		<strong>I perioodi arvestused</strong> toimuvad 12.-16. oktoobrini. Kuna 11.b ja 11.c klassil on sel perioodil 6 arvestust, toimub matemaatika arvestus (<strong>11.b </strong>õp E. Timak ja <strong>11.c</strong> õp A. Külter) reedel, 9. oktoobril ainetunni ajal. Arvestuste nädalal, 14.‑16. oktoobrini on meie kooli õpilastel võimalus <strong>uisutada Lõunakeskuse uisuväljal</strong>. Täpsemat teavet jagavad kehalise kasvatuse õpetajad.</li>
</ul>
<h1>
	Muudatused tunniplaanis</h1>
<p>kolmapäev, 30.09<br />
<strong>10.a</strong>    3. tund eesti keel õp K. Soodla - 105<br />
    4. tund matemaatika õp Ü. Hüva – 105<br />
<strong>10.d</strong>    3. tund inimeseõpetus õp U. Saar - 221<br />
klass lõunatab erakorraliselt pärast 2. tundi kell 10.45<br />
4. tund eesti keel õp K. Soodla - ERMis<br />
<strong>10.e</strong>    2. ja 3. tund eesti keel õp T. Pluum – ERMis<br />
<strong>11.d</strong>    1. tund kirjandus õp M. Piirimäe – Laulupeomuuseumis<br />
<strong>11.e</strong>    3. tund kirjandus õp M. Piirimäe - Laulupeomuuseumis<br />
neljapäev, 01.10<br />
<strong>10.e    </strong>3. tund inimeseõpetus õp U. Saar - 221<br />
<strong>11.c</strong>    1. tund füüsika jääb ära, kooli kell 9.30<br />
esmaspäev, 05.10<br />
<strong>11.a</strong>    infominutid toimuvad ruumis 213<br />
<strong>11.c</strong>    infominutid toimuvad ruumis 107<br />
 </p>
<h1>
	Teated</h1>
<ul>
<li>
		Välismaal käinute (sh kooliõpilased) õppetööle lubamine käib <strong>vastavalt Vabariigi Valitsuse määrusele: </strong><br />
		1. Isik, kes on ületanud riigipiiri Eestisse sisenemise eesmärgil, peab Eestisse saabumisest 14 kalendripäeva jooksul viibima oma elukohas või püsivas viibimiskohas.<br />
		2. Punktis 1 nimetatud 14 kalendripäevast piirangut ei kohaldata isiku osas:<br />
		1) kui ta on teinud viivitamatult Eestisse saabumisel COVID-19 haigust põhjustava koroonaviiruse SARS-CoV-2 esimese testi ning selle testi tulemus on olnud negatiivne;<br />
		2) ja ta on teinud mitte varem kui seitsmendal päeval pärast esimese testi tulemuse teadasaamist teise testi ning selle testi tulemus on olnud samuti negatiivne või kui isik on arsti poolt tunnistatud nakkusohutuks.<br />
		Selleks et välismaalt saabunu saame koolis lubada õppetööle, peab ta kas direktorile või õppealajuhatajale esitama kirjalikud tõendid kahe negatiivse COVID-19 testi kohta või arstitõendi nakkusohutuks tunnistamise kohta. Kui neid ei esitata, peab olema kodus (eneseisolatsioonis) 14 päeva.</li>
</ul>
<ul>
<li>
		Õpilastel on võimalik kooli poolt kasutada oma arvutis Office kontoritarkvara (Word-Excel jms.). Kes pole seda varem teinud, esitage oma taotlus Stuudiumi keskkonnas (valik Muu &gt; Küsimustikud) veel tänase päeva jooksul.</li>
<li>
		Täna kell 16.30 on aulasse oodatud kõik 10.a ja 10.d ning pooled 10.c klassi õpilastest <strong>ballieelsele seltskonnatantsu kursusele. </strong>Osavõtutasu on 2 eurot.</li>
<li>
		Teisipäeval, 29. septembril kell 16.00-17.00 ruumis 204 toimuvale <strong>klassivanemate ümarlauale</strong> on oodatud kõikide klasside ja õpilasomavalitsuse esindajad. Õpilaste poolt esitatud küsimustele vastavad kooli juhtkonna liikmed.</li>
<li>
		Teisipäeval, 29. septembril räägib <strong>ajalooringis</strong> Eesti Kirjandusmuuseumi teadur Anastasiya Fiadotava Valgevenest - riigist, rahvast ja praeguse kriisi tagamaadest. Kõik huvilised on oodatud, eriti need, kes sel aastal ühiskonnaõpetuse olümpiaadist osa võtta plaanivad. Ettekanne on ingliskeelne. Alustame kell 16.00 ruumis 141.</li>
<li>
		Seoses koertenädalaga toimub kolmapäeval, 30. septembril kell 14.45 kooli aulas kohtumine koeratreeneriga. <br />
		Reedel, 2. oktoobril toimub pärast kooli Tähtvere pargis treffneristidele fotojaht koertega. Ühine kindel algusaeg üritusel puudub, aga alustamise ajavahemikuks on 15.30-17.30 ning ühe meeskonna jaoks kestab fotojaht umbes kaks tundi. Täpsem info on koolimaja seintel olevatel plakatitel.</li>
<li>
		Kolmapäeval, 30. septembril kell 16.00 toimub võimlas selle õppeaasta esimene <strong>saalihoki</strong> mõõduvõtmine HTG SV ja HTG õpetajate vahel. Tule kaasa elama!</li>
<li>
		HTG pillimängijad ja koorilauljad kutsuvad rahvusvahelise muusikapäeva tähistamiseks 1. oktoobril kell 13.00 kõiki huvilisi kooli aulasse. Tunneme koos rõõmu muusikast!</li>
<li>
		Esmaspäeval, 5. oktoobril tähistame koolis <strong>õpetajate päeva</strong>, mida korraldab 12.e klass. Tundide ajad on sellel päeval muudetud järgmiselt:<br />
		1.    08.00 – 08.55<br />
		2.    09.00 – 09.50<br />
		3.    10.00 – 10.50<br />
		LÕUNA<br />
		4.    11.30 – 12.20<br />
		12.20 – 12.40 infominutid (kõik 10ndikud, 11.c, 11.d, 11.e ja 12.b, 12.c,12.d)<br />
		LÕUNA (11.a, 11.b, 12.a ja 12.e)<br />
		12.40 – 13.00 infominutid (11.a, 11.b, 12.a ja 12.e)  <br />
		LÕUNA (10.a, 10.d ja 10.e)<br />
		5.    13.00 – 13.50<br />
		6.    14.00 – 14.30 (tunde annavad 12.e klassi õpilased; tunnid toimuvad samas ruumis, kus toimus 5. tund)<br />
		 </li>
<li>
		Selleaastase rebaste jooksu võitis 10.b klass. Õnnitleme!</li>
<li>
		Neljapäeval, 8. oktoobril kell 8.05-11.00 toimub auditooriumis <strong>bioloogia</strong> olümpiaadi koolivoor, kuhu registreerumine kõikidele huvilistele toimub Stuudiumis (MuuàRegisteeri) alates esmaspäevast, 28. septembrist. Registreerimine suletakse 6. oktoobril kell 16.00. Lisaküsimuste korral pöörduda õpetajate Saima Kaarna või Ott Maidre poole.</li>
</ul>
<p> </p>
<h1>
	Konkursid</h1>
<ul>
<li>
		Alanud on registreerimine <strong>rahaoskuste olümpiaadile</strong>. Võistlus kestab 1. novembrist 1. maini, täpsem info <u><a href="http://tuulberg.ee/ol%C3%BCmpiaad">http://tuulberg.ee/ol%C3%BCmpiaad</a>.</u></li>
<li>
		Huvilistel on võimalus end proovile panna ilukirjanduse valdkonnas. <strong>Lühijutuvõistluse</strong> „Inimene ja masin“ tähtaeg on 9. november, <strong>luulevõistluse</strong> töid oodatakse 5. oktoobriks. Täpsem info eesti keele õpetajate käest.</li>
</ul>
<h1>
	Kooliõe teated</h1>
<ul>
<li>
		<strong>Kaitsemaskide kandmise</strong> ja nende käitlemisega seonduvalt on paigaldatud kooli ruumidesse neli prügikasti, kuhu tuleb visata kasutatud kaitsemask. Prügikastid maskide jaoks asuvad kooli peaukse juures, söökla eesruumis, aatriumi II korrusel ja II korruse koridoris ruumide 212-217 juures. Ühtlasi tuletan meelde, et vastavalt maski tüübile tohib maski kanda järjest 2-4 tundi või kuni selle niiskumiseni. Maski vahetamisel tuleb teostada käte hügieen ja/või antiseptika. Kaitsemaskist tõuseb kasu ainult sel juhul, kui seda õigesti kasutada.</li>
</ul>
<h1>
	Sport</h1>
<ul>
<li>
		Tartu linna gümnaasiumide teatejooksu-võistlustel võitis HTG kõik kavas olnud alad. Pendelteatejooksus olid võistkonna liikmed Kärt Trinity Sillaots (10.b), Marion Köhler (10.c), Triine Ottender, Hanna Maria Fatkin (10.d), Emma Kuuse, Tõnis Timmi (10.e), Leelo Aino Jürgenstein, Hanna Lysette Täkker (11.b), Iris Lukin, Käroliina Kask (11.c), Priidik Meelo Västrik, Peeter Lääniste (12.a), Kadi-Liis Hansen, Lauri Leppik, Joonatan Ristmäe, Ott Eric Ottender (12.b), Liis Rossner, Märten Kala, Johan Tamm (12.c), Kristian Tigane (12.d), Talis Timmi ja Kristjan Kesselmann (12.e). Lisaks võitsid veel esikoha 4x400 m jooksus neiud Triine Ottender, Emma Kuuse, Käroliina Kask ja Kadi-Liis Hansen ning noormehed Priidik Meelo Västrik, Ott Eric Ottender, Märten Kala ja Johan Tamm. Poiste aeg 3.36,3 on uus kooli rekord!</li>
<li>
		Üle-eelmisel nädalal toimunud klassidevahelise <em>Ultimate frisbee</em> tulemused olid järgmised: I koht - 12.d, II koht - 12.c, III koht - 12.b.</li>
<li>
		23.09-24.09 toimus HTG klassidevaheline jalgpalliturniir. 12 osaleja seas saavutas esimese koha 10.b klass, teise koha sai 12.e ja kolmanda koha pälvis 12.b. Suur aitäh kõigile osalejatele!</li>
<li>
		26. septembril toimunud Tartu linna meistrivõistlustel ujumises tuli Karl Mattias Milk (10.b) Tartu linna meistriks absoluutvanuseklassis kolmel alal - 100m vabalt, 100m rinnuli- ja 4x50m kombineeritud teateujumises.</li>
<li>
		Juunioride Euroopa meistrivõistlustel sõudmises saavutas Helene Dimitrijev (12.a) neidude ühepaadil 7. koha. Markus Uibo (11.a) võistles noormeeste kaheksapaadil ning nemad saavutasid samuti 7. koha.</li>
<li>
		Alates 28. septembrist saavad soovijad igal esmaspäeval kell 16-20 petangihallis treenida koos Tartu petankeritega. Ka muul ajal on petangihall õpilastele avatud. See on hea võimalus keset koolipäeva end füüsiliselt liigutada!</li>
</ul>
<h1>
	Kooli hoolekogu</h1>
<ul>
<li>
		Linnavalitsus kinnitas kooli <strong>hoolekogu koosseisu </strong>2020/2021 õppeaastaks: Ain Kaare, Anu Raudsepp, Kristi Lain, Eiki Berg, Olga Schihalejev (kõik lapsevanemate esindajad), Kristjan Luhamets (vilistlaste esindaja), Toomas Jürgenstein ja Aare Ristikivi (õpetajate esindajad), Erich Richard Rosental ja Getter Kõiv (õpilaste esindajad), Veljo Ipits (linna esindaja) ja Enn Ööpik (toetava organisatsiooni esindaja).</li>
<li>
		Kooli hoolekogu koosolekul 22. septembril valiti hoolekogu esimeheks Eiki Berg ja aseesimeheks Ain Kaare. Hoolekogu kuulas kooli meditsiiniõe ülevaadet õpilaste haigusnähtude kohta esimesel kolmel koolinädal ning juhtkonna kavasid õppetöö korraldamise kohta eeloleval õppeaastal. Hoolekogu tutvus 11. klasside õpilastele läbiviidud rahuloluküsimustikuga. Juhtkond andis hoolekogule lühiülevaate eelmise õppeaasta õppetöö tulemustest.</li>
</ul>
<h1>
	Söökla teated</h1>
<ul>
<li>
		Orientiiriks lapsevanematele <strong>oktoobrikuu</strong> toiduraha:<br />
		* kui õpilane sööb ka arvestuste nädalal:<br />
		tava- ja taimetoit 17 päeva x 0.70 eurot = 11.90 eurot, XL-portsjon 17 päeva x 1.05 eurot = 17.85 eurot;<br />
		* kui õpilane ei söö arvestuse nädalal:<br />
		- tava- ja taimetoit 12 päeva x 0.70 eurot = 8.40 eurot, XL-portsjon 12 päeva x 1.05 eurot = 12.60 eurot.</li>
<li>
		Tuletame meelde, et õpilased, kes ei söö arvestuste nädalal, peavad ennast süsteemis ARNO märkima sellel perioodil puudujaks.</li>
<li>
		Arvestuste nädalal on söökla avatud kell 9.30–15.00</li>
<li>
		Õpilastele valmistatakse koolitoit lähtudes päeva korraldusest: kellaajaliselt toiduvahetundideks ja selleks ajaks kavandatud sööjate arvudest klasside kaupa. Koolitoitu väljastatakse õpilaspileti alusel ainult toiduvahetundidel. Pärast 4. õppetundi on võimalik koolitoidu ülejäägi olemasolul einestada õpilastel, kes on käinud samal päeval toiduvahetunnil õpilaspileti alusel söömas. Sellest tulenevalt ei väljastata registreeritud koolitoitu väljaspool toiduvahetunde.</li>
</ul>
<h1>
	Eelteated</h1>
<ul>
<li>
		11. b klassi õpilased Katariina Mehide ja Hele-Mai Viltrop korraldavad oma UPT-na koolisisese <strong>mälumänguturniiri</strong>. Esimene voor toimub 5. oktoobril kell 17.00 kooli auditooriumis. Osalema on oodatud kuni kolmeliikmelised võistkonnad. Registreerumine ja lisainfo on leitav Facebookist ning küsimuste korral võib pöörduda korraldajate poole.</li>
<li>
		Teisipäeval. 6. oktoobril toimub 1. tunni ajal aulas vaimse tervise nädala üritusena <strong>Märt Avandi loeng</strong> depressioonist, millel osalevad <strong>12.a, 12.b, 12.d ja 12.e</strong> klasside õpilased.</li>
<li>
		Teisipäeval, 6. oktoobril toimub 5. tunni ajal aulas vaimse tervise nädala üritusena<strong> Jaan Aru loeng </strong>„Kuidas hoida aju ja mõtted puhtana“<strong>, </strong>millel osalevad <strong>10.a, 10.d, 10.e</strong> ja <strong>12.c</strong> klasside õpilased.</li>
<li>
		Reedel, 9. oktoobril 5. tunni ajal toimub <strong>õppealajuhataja infotund</strong> 10. klasside õpilastele.</li>
</ul>
<p>
	 </p>
</div></div></div><div class="field field-name-changed-date field-type-ds field-label-above"><div class="field-label">Viimati muudetud:&nbsp;</div><div class="field-items"><div class="field-item even">2023-05-18 18:37</div></div></div></div>

  </div>
  
</div> <!-- /.block -->
</div>
 <!-- /.region -->
              
               <div id="ulemine" class="clearfix">
                  </div>
            
            </section> <!-- /#main -->
        </div>
          
         
      
              
        </div>

                  